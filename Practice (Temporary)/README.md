# Задачи за структури
Ако имате нужда от помощ, питайте, използвайте файловете, които сме качили. Пишете решенията в отделни `.hpp` и `.cpp` файлове, използвайте файловете в файла с `main()`. Можете да видите пример със задачата за комплексните числа, в папката Seminar (Temporary). Първите две задачи са от семинара, целта им е да проверим и осъзнаем, колко разбираме когато само слушаме, а не пишем.

## Задача 1
Съставете структура, която представя комплексно число, използвайте тази структура, за да напишете програма, която събира и умножава комплексни числа.

## Задача 2
Напишете програма, която чете от конзолата точки в двумерното пространство, които описват правоъгълник и намерете периметъра и лицето на прочетения правоъгълник. Вие отговаря за структурата и представянето на обектите във вашата програма. Моделирайте решението по свой избор, но използвайте структури и функции, които използват тези структури.

## Задача 3
 * Създайте структура `Product`, която има 3 полета - `char description[52]`, `int serialNumber`, `double cost`.
 * Създайте две изделия като използвате следната таблица:

|Description|Serial Number| Cost|
|---|----|---|
|A screw driver - screws you right over| 999 |9.50 |
|Sturdy hammer - breaks skulls | 1001 | 22.99 |

 * Изведете полетата на двете изделия в конзолата.
 * Дефинирайте масив от 5 структури от тип `Product`. Елементите на масива да не се инициализират.
 * Инициализирайте елементите на масива чрез цикъл, за стойности на полетата използвайте нулевите стойности на типа на съответстващото поле.
 * Да се променят елементите на масива, така че да съдържат стойности от следната таблица:

|Description|Serial Number| Cost|
|---|----|---|
|Khan Kubrat's bundle of sticks| 1024 | 1 000 000 |
|Eye socket | 2048 | 920.00 |
|Used pen | 4096 | 0.18 |
|Laceless shoe | 8192 | 8.49 |
|FMI Diploma | 16384| INT_MAX |

 * Да се изведат елементите на масива в конзолата с подходящо форматиране.
 * Да се дефинира втори масив, неговите елементи да са реплики на масива от предишната точка - към всяко описание да се добави "- replica" в края, а цените да са 4 пъти по-ниски.
 * Да се изведат елементите на втория масив в конзолата с подходящо форматиране.

## Задача 4
Да се дефинира структура `Planet`, определяща планета по име,разстояние до слънцето, диаметър и маса(реални числа). Дефинирайте функции, които изпълняват следните действия:
 * Връщат структура, чиито данни са попълнени от конзолата.
 * Извежда данни за дадена планета.
 * Връща броя секунди, нужни на светлината да стигне до слънцето, приемаме че светлината има скорост 299792 км/с.
 * Връща най-близката до слънцето планета измежду масив от планети
 * __Връща двете най-близки една до друга планети__
 * __Връща указател към масив с планети, инициализирани чрез конзолата__
 > **Bolded text** - bonus

## Задача 5
Напишете програма, която прочита максикум 100 точки от двумерното пространство. Проверете дали някои от тези точки образуват триъгълник, квадрат или правоъгълник. За всяка фигура изведете `Yes` или `No`.
